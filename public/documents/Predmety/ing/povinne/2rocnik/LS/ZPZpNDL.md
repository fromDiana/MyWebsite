### ZPZpNDL
### Základy podnikateľských zručností pre neekonómov

[Rozvrh](https://maisportal.tuke.sk/portal/rozvrhy.mais)&nbsp;&nbsp;&nbsp;&nbsp;
[Informačný list predmetu](https://maisportal.tuke.sk/portal/tlacPredmetuOSP.mais?predmetId=52851271&lang=sk)&nbsp;&nbsp;&nbsp;&nbsp;
<br>
<br>

#### (KZ) Klasifikovaný zápočet
<div class="points-bar">
  <div class="points zapocet" style="width: 100%">100</div>
</div>
<br>

#### Vyučujúci:
PhDr. Daniela Hrehová, PhD., MBA
<br>
<br>

#### Cieľ predmetu:
Cieľom prednášok je interdisciplinárna príprava poslucháčov  vstupujúcich na ekonomický trh práce, zvýšenie ich kvalifikačného potenciálu rozšírením a  prehĺbením podnikateľského portfólia znalostí. Semináre vytvoria priestor na nácvik praktických zručností poslucháčov, proaktívne prostredie pre nadobudnutie zručností v oblasti podnikania na ktoromkoľvek stupni riadenia či výkonu. Uplatnením multidisciplinárneho prístupu obsahu predmetu sa u študentov zvýši príťažlivosť podnikania ako príležitosti, rozvinie sa podnikateľské myslenie, podporia sa proaktívne (pozitívne) podnikateľské postoje, posilní sa kreativita a inovatívny prístup, rozvinú sa prierezové a prenositeľné metakompetencie (riadenie vlastnej profesijnej dráhy, osobnostné rysy, komunikácia a prezentácia, etické hodnoty, riešenie konfliktov, vedenie ľudí a tímová práca, zosúladenie pracovného a rodinného života a pod.). Vyučovací proces prostredníctvom inovatívneho metodického prístupu vytvorí priestor na nácvik praktických zručností, proaktívne prostredie pre nadobudnutie znalostí a budovanie vedomostí v oblasti podnikania, marketingu, manažmentu, ekonómie, financií. Propagáciou najlepších podnikových iniciatív a aktivít, ako dobrých príkladov praxe, poslucháči budú môcť sledovať úspešných zamestnávateľov, firmy rôznych regiónov, miest, obcí a komunít. Nadobudnuté podnikateľské kompetencie umožnia študentom zorientovať sa v trhovej ekonomike, porozumieť princípom slobodného podnikania, pomáhať ich profesijnému i osobnostnému rastu.
<br>
<br>

#### Stručná osnova predmetu:
Podnikanie v praxi. Podstata a predpoklady podnikania v trhovom prostredí. Manažment podniku. Legislatívny rámec podnikania.
Riziko v podnikaní a finančná analýza podniku. Financovanie podnikania.       Životný cyklus podniku a ukončenie podnikania. Podnikateľský plán a marketing v podnikaní.
Aktuálne pragmatické doplnenia prehľadu nových trendov, výziev v ekonomickom myslení, konaní, manažmente a vplyv súčasného politického prostredia na podnikanie.
Kariéra podnikateľa z pohľadu kvalifikácie, synergia pracovného života (kariéra) a osobného života (rodina, oddych, atď.)  pre pracovnú a osobnú spokojnosť.  
Osobnostná charakteristika podnikateľa a proces sebapoznávania.
Vedenie ľudí ako cielený proces zameraný na tímovú spoluprácu.
Komunikácia a prezentácia ako základné atribúty v činnosti podnikateľa
Inovatívnosť a kreativita v podnikaní ako východisková báza tvorby nových koncepcií a stratégií.
Implementácia  etiky v podniku, v správaní a konaní podnikateľa
Work-Life Balance ako prístup k rovnováhe osobného a pracovného života.